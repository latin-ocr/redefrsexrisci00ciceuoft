32 Pro Sex. Roscio c. 10 ἓ 25-28.

cius fuerit, conquerantur de istorum scelere et iniuriis, orent,
ut et illius mortui famam et filii innocentis fortunas conser-
vatas velit. Atque ipsum decretum, quaeso, cognoscite. DE-
CRETUM DECURIONUM. Legati in castra veniunt. Intelle-
gitur‚ iudices, id quod iam ante dixi, imprudente L. Sulla
scelera haec et flagitia fieri. Nam statim Chrysogonus et
ipse ad eos accedit et homines nobiles adlegat, ab iis qui
peterent, ne ad Sullam adirent, et omnia Chrysogonum, quae

26 vellent, esse facturum pollicerentur. Usque adeo autem ille
pertimuerat, ut mori mallet quam de his rebus Sullam doceri.
Homines antiqui, qui ex sua natura ceteros fingerent, cum
ille confirmaret sese nomen Sex. Roscii de tabulis exemptu—
rum, praedia vacua filio traditurum, cumque id ita futurum
Τ. Roscius Capito, qui in decem legatis erat, appromitteret,
crediderunt: Ameriam re inorata reverterunt. Ac primo rem
differre cotidie ac procrastinare isti coeperunt, deinde ali-
quanto licentius nihil agere atque deludere, postremo, id
quod facile intellectum est, insidias vitae huiusce Sex. Roscii
parare neque sese arbitrari posse diutius alienam pecuniam

2⁷d0mino incolumi obtinere. X. Quod hic simul atque sen-
sit, de amicorum cognatorumque sententia Romam con-
fugit et sese ad Caeciliam, Nepotis sororem, Baliarici
filiam, quam honoris causa nomino, contulit, qua pater
usus est plurimum3 in qua muliere, iudices, etiam nunc,
id quod omnes semper existimaverunt, quasi exempli causa
vestigia antiqui officii remanent. Ea Sex. Roscium inopem,
eiectum domo atque expulsum ex suis bonis, fugientem la-
tronum tela et minas recepit domum hospitique oppresso iam
desperatoque ab omnibus opitulata est. Eius virtute, fide,
diligentia factum est, ut hic potius vivus in reos quam occi-
sus in proscriptos referretur.

28 Nam postquam isti intellexerunt summa diligentia vitam
Sex. Roscii custodiri neque sibi ullam caedis faciendae pote·
statem dari, consilium ceperunt plenum sceleris et audaciae,
ut nomen huius de parricidio deferrent, ut ad eam rem ali-
quem accusatorem veterem compararent, qui de ea re posset
dicere aliquid, in qua re nulla subesset suspicio, denique ut,
quoniam crimine non poterant, tempore ipso pugnarent. Ita
loqui homines: ,quod iudicia tam diu facta non essent, con-
demnari eum oportere, qui primus in iudicium adductus esset3

