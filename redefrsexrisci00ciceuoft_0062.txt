52 Pro Sex. Roscio c. 27 ξ) 72-73.

cui repente caelum, solem, aquam terramque ademerint, ut,
qui cum necasset, unde ipse natus esset, careret iis rebus
omnibus, ex quibus omnia nata esse dicuntur? Noluerunt
feris corpus obicere, ne bestiis quoque, quae tantum scelus
attigissent, immanioribus uteremur3 non sic nudos in flumen
deicere, ne cum delati essent in mare, ipsum polluerent, quo
cetera, quae violata sunt, expiari putantum denique nibil tam
vile neque tam vulgare est, cuius partem ullam reliquerint.

⁷2 Etenim quid tam est commune quam spiritus vivis, terra mor-
tuis, mare fluctuantibus, litus eiectis? lta vivunt, dum possunt,
ut ducere animam de caelo non queant, ita moriuntur, ut
eorum ossa terra non tangat, ita iactantur fluctibus, ut nun—
quam abluantur, ita postremo eiciuntur, ut ne ad saxa qui-
dem mortui conquiescantv Tanti maleficii crimen, cui male-
ficio tam insigne supplicium est constitutum, probare te, Eruci
censes posse talibus viris, si ne causam quidem maleficii pro-
tuleris? Si hunc apud bonorum emptores ipsos accusares
eique iudicio Chrysogonus praeesset, tamen diligentius para-

73 tiusque venisses. Utrum, quid agatur, non vides, an apud
quos agatur? Agitur·de parricidio, quod sine multis causis
suscipi non potest3 apud homines autem prudentissimos agi-
tur, qui intellegunt neminem ne minimum quidem maleficium
sine causa admittere.

XXVII. Esto, causam proferre non potes. Tametsi sta-
tim vicisse debeo, tame-n de meo iure decedam et tibi, quod
in alia causa non concederem, in hac concedam fretus huius
innocentia. Non quaero abs te, quare patrem Sex. Roscius
occiderit, quaero, quo modo occiderit. Ita quaero abs te,

 

Testim. vet.

ἓ 72. Cic. Or. ἓ 107. Quid enim tam commune — conquiescant,
cf. p. 14. - Quintil. 12, 6, 4 quid enim tam commune — eiectis,
cf. p. 14. — Senec. contr. 7, 2, 3 (1).314,28 Κ.) quid tam commune
quam spiritus vivis, terra mortuis, mare fluctuantibus, litus eiectis?—
Arus. Mess. VII p. 462, 16 K: idem pro Ros. ‚quid est tam com-
mune quam spiritus vivis, terra mortuis?‘ -— Serv. Verg. Aen. 1, 540
nam quid est tam commune quan] spiritus vivis, terra mortuis, mare
fluctuantibus, litus eiectis? — Martian. Capell. p. 477, 17 H. (p. 173,
23 E.) illud Tullii: ,mare fluctuantibus litus eiectis.‘

Schol. Gr. Expiari putantur] Sic hoc dixit, quasi omnia
scelera mari expientur.

