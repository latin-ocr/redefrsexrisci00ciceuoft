(32 Pro Sex. Roscio c. 34 ξ 94-96,

eadem ratione, qua Sex. Roscius occisus est, vereor, ne ad
plures oratio mea pertinere videatur.

95 XXXIV. Videamus nunc strictim, sicut cetera, quae post
mortem Sex. Roscii abs te, T. Rosci, facta sunt, quae ita
aperta et manifesta sunt, ut me dius fidius, iudices, invitus
ea dicam. Vereor enim, cuicuimodi eS, T. Rosci, ne ita hunc
videar voluisse servare, ut tibi omnino non pepercerim. Cum
hoc vereor et cupio tibi aliqua ex parte, quod salva fide
possim, parcere, rursus immuto voluntatem meam3 venit enim
mihi in mentem oris tui. Tene, cum ceteri socii tui fugerent
ac se occultarent, ut hoc iudicium non de illorum praeda,
sed de huius maleficio fieri videretur, potissimum tibi partes
istas depoposcisse, ut in iudicio versarere et sederes cum
accusatore? Qua in re nihil aliud adsequeris, nisi ut ab om-
nibus mortalibus audacia tua cognoscatur et impudentia.

9⁶ Occiso Sex. Roscio quis primus Ameriam nuntiat? Mallius
Glaucia, quem iam antea nominavi, tuus cliens et familiaris.
Quid attinuit eum potissimum nuntiare, quod, si nullum iam
ante consilium de morte ac de bonis eius inieras nullamque
societatem neque sceleris neque praemii cum homine ullo
coieras, ad te minime omnium pertinebat? -- Sua sponte
Mallius nuntiat. — Quid, quaeso, eius intererat? An, cum
Ameriam non huiusce rei causa venisset, casu accidit, ut id,
quod Romae audierat, primus nuntiaret? Cuius rei causa
venerat Ameriam? ,Non possum‘, inquit, ,divinare‘. Eo rem
iam adducam, ut nihil divinatione opus sit. Qua ratione T.
Roscio Capitoni primo nuntiavit? Cum Ameriae Sex. Roscii
domus, uxor liberique essent, cum tot propinqui cognatique
optime convenientcS, qua ratione factum est, ut iste tuus

 

Tcstz'm. vet.

ἓ ξ’)ῠ. Priscian. III p. 7, 19 ,Cuicuimodi‘ pro ‚cuiuscuiusmodi‘ Cic.
p. S. Roscio: ,vereor enim, cuicuimodi es, T. Rosci, ne ita huuc
videar servare, ut tibi omnino non pepercerim‘.

Sclcol. Gr.

Kap XXXIV ξ 95. Oris tui] Impudentiae.

Huius maleficio fieri videretur] Multi, inquit, sicarii con-
scii scelerum de medio fugerunt, ut, quum in iudicium adductus esset
Roscius, dum hic causam dicit, illorum scelera celarentur. Sed tamen
nemo eorum Roscium accusat3 tu, quum ex ipsorum numero sis,
Roscium, ut videaris innocens solus, accusas.

